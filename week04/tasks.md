### Задача 1  
Дефинирайте функцията 'writeToFile', която приема като аргумент името на файл
('fileName'). Функцията трябва да прочете цяло число ('count') от стандартния вход и
след това 'count' на брой цели числа, въведени от потребителя. След като прочете
данните, функцията трябва да запише броя на числата ('count') и самите числа в
двоичен формат във файл с име 'fileName'. 

### Задача 2 
Дефинирайте функцията 'readFromFile', която приема като аргумент името на файл
('fileName'). Функцията трябва да отвори указания файл в двоичен режим за четене.
След това функцията трябва да прочете първоначално записания брой на числата
('count') от файла. След като прочете 'count', функцията трябва да създаде масив от
цели числа с големина, равна на 'count', и да прочете всички числа от файла в този
масив. Функцията връща създания масив


### Задача 3 
Разглеждаме двоичен файл numbers.dat. В него се съдържат целочислени стойности от
тип int. Да се дефинира функция, която връща най- голямото от тези числа. Решете
задачата без да използвате масив. 


### Задача 4 
Да се дефинира структура Customer, която съдържа информация за клиента: име
уникален идентификатор и възраст. Да се реализира функция, която чете и записва
информацията за клиента в двоичен файл. Да се дефинира структура Order, която
съдържа информация за поръчката: цена, ДДС и клиент. Да се реализира функция
writeOrderToFile, която записва информацията за поръчката в двоичен файл. Да се
реализира функция writeOrdersToFile, която записва масив от поръчки в двоичен
файл. Да се напише функция readOrdersFromFile, която чете поръчките от двоичен
файл.

### Задача 5
а) Направете структура Student с име, фак. номер и имейл адрес,брой взети изпити, брой невзети изпити и средно аритметично от положените изпити през изминалия семестър.

б) Напишете програма, която oтвaря поток за записване в бинарен файл, използвайки данните на предварително дефинирани променливи от тип Student, след което напишете функция,която прочита данните от бинарния файл и сортира студентите по успех и връща масив с факултетните номера, където първи е студентът с най-нисък успех.

в) Изведете информацията от върнатия масив в конзолата.

### Задача 6
а)Създайте структурите описващи Животно/Animal и Зоопарк/Zoo. Структурата Person/Човек - име на човека и отдела, в който работи в зоопарка. Структурата Animal/Животно трябва да съдържа име на животното и вид на животното(влечуго, бозайник, хищник).

б)Структурата Zoo/Зоопарк трябва да съдържа персонал(масив от Person/Хора), който се грижи за видовете животни и също така масив от животни. Напишете функция, която прочита n на брой животни от стандартния вход. Животните се запазват в двоичен файл. Напишете функция, която прочита персонал от стандартния вход. Персонала се запазват в двоичен файл. Със запазениете данни на животните и персонала, да се създаде зоопарк. Напишете функция, която запазва данните на зоопарка в нов файл. Напишете функция, която чете данните на зоопарка от новия файл и принтира данните в конзолата.
