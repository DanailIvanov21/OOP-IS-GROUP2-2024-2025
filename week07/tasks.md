### Задача 1
Реализирайте клас person, който се характеризира с две имена (всяко от тях е символен низ с произволна дължина), пол(мъж или жена), година на раждане. Дефинирайте методи за достъп до всяка от характеристиките на обект от класа person.

Реализирайте Клас car, който се характеризира с марка(символен низ с дължина, нейнадминаваща 127 символа), собственик (обект от клас person) и година на регистрация.

Реализирайте методи за запис и четене на данни за автомобил е текстов файл. Данните във файла трябва да бъдат поддържани валидни според спецификацията на класовете. Вашият код трябва да може да запише в такъв файл данни за масив от автомобили и след това успешно да го прочете

Реализирайте функция, която прочита от такъв текстов файл множество автомобили и връща като резултат най често срещата марка (марката, от която има най голям брой автомобили).

Ако има повече от една марка с максимален брой автомобили, да се върна лексикографски най малката от най често срещаните

### Задача 2
Създайте клас Stock, който представлява финансов инструмент (акция). Класът да
съдържа следните член-данни: abbreviation – абревиатура на акцията - символен низ с произволна дължина, name - име на акцията -символен низ с произволна дължина, prices - масив, който съхранява цената на акцията през последните 12
месеца. Реализирайте нужните конструктори, гетъри и сетъри за всички член-данни. Реализрайте
isProfitable: функция, която проверява дали акцията е печеливша. Тя е печеливша,
ако през последните 12 месеца стойността ѝ е нараствала повече месеци в
сравнение с тези, в които е намалявала, и ако крайната й цена е с поне 10% повисока в сравнение с цената й в началото на периода. Използвайте разделна
компилация компилация за решението на задачата. 

### Задача 3
Създайте клас Car, който представлява превозно средство. Всеки автомобил притежава:
- регистрационен номер (regNumber) – низ;
- марка (manufacturer) – изброим тип (enum) с няколко предварително зададени стойности (например Toyota, BMW, Mercedes, Tesla, Unknown);
- модел (model) – низ;
- горивна консумация (fuelConsumption) – масив от 3 стойности: градско, извънградско и комбинирано шофиране;
- двигател (engine) – обект от клас Engine, който е част от автомобила (композиция);
- джанта (wheel) – указател към обект от клас Wheel, който може да се споделя между различни коли (агрегация).

Клас Engine
- Класът описва двигател и съдържа следните член-данни:
  - мощност (power) – цяло число;
  - обем (displacement) – цяло число;
  - VIN номер (vin) – низ с фиксирана дължина 17 символа.
- Двигателят е уникален за дадена кола – това е пример за композиция.

Клас Wheel
- Класът описва джанта и съдържа следните член-данни:
  - радиус (radius) – цяло число;
  - материал (material) – изброим тип (enum) със следните възможни стойности: Steel, Aluminium, Carbon, Magnesium.
- Джантата може да се използва в различни превозни средства – това е пример за агрегация.

Реализирайте:

За всеки клас:
- подходящи конструктори;
- деструктор при нужда;
- копиращ конструктор и operator=;
- гетъри и сетъри;
- функция print(), която извежда информация за обекта на стандартния изход.

За класа Car:
- bool isFuelEfficient() – връща true, ако средната стойност на горивната консумация не надвишава 6 л/100 км;
- bool isMoreFuelEfficient(const Car& other) – сравнява текущия автомобил с друг подаден автомобил.

Изисквания:
- Използвайте динамична памет поне за един от класовете (например за низовете);
- Демонстрирайте композиция чрез обекта Engine;
- Демонстрирайте агрегация чрез указател към обект от тип Wheel;
- Използвайте enum за марката на автомобила (Manufacturer) и за материала на джантата (Material);
- Спазвайте принципите на капсулиране.
### Задача 4
Да се реализира система за печат в конзолата, която позволява филтриране (цензуриране) на определени символи при извеждане.
Клас ConsolePrinter Реализира механизъм за печат, който използва указател към булева функция, определяща кои символи да бъдат скрити (цензурирани). 
Цензурираните символи се заменят с * при отпечатване. По подразбиране всички символи се отпечатват. При инициализация може да се подаде функция (или ламбда), 
която връща true за символите, които трябва да бъдат скрити. void print(const char* str) const – отпечатва символите от подадения низ, цензурирайки тези,
за които функцията връща true. Клас NumberWrapper Представлява обвивка около цяло число.
Съдържа: int n – числото; const ConsolePrinter& – използван за печат; void print() const – отпечатва числото чрез ConsolePrinter.
Клас StringWrapper Представлява обвивка около C-style низ (const char*) и използва същия подход като NumberWrapper: 
void print() const – отпечатва низа чрез ConsolePrinter.

### Задача 5
Да се създаде клас, който описва играч. Играчът се описва чрез име (с произволна дължина), парола (с произволна дължина), възраст и пари, с които разполага.
Понеже играем игра, трябва да можем да променяме името на нашия играч.

Да се създаде клас, който описва следната игра. Всеки ход системата си намисля случайно число между 1 и 100. Играчът прави предположение за числото.
Предположенията може да са следните:

1. Дали числото е четно или нечетно. Ако познае, играчът печели 1/5 от залога си.

2. Дали числото е просто.

Ако познае, играчът печели 1/2 от залога си.

Играчът няма право да прави предположения от типа „Числото не е просто“. Шансът за победа е прекалено голям.

3. Дали числото е степен на двойката.

Ако познае, удвоява залога си.

Играчът не може да каже „Числото не е степен на двойката“, понеже шансът за победа е прекалено голям.

4. Играчът може да даде свое число и да каже дали е по-голямо или по-малко.

Числото трябва да е между 20 и 60.

Ако познае, печели 1/4 от залога си.

5. Играчът може да опита да познае числото.

Ако познае, печели залога си в десеторен размер.

При всяко грешно предположение играчът губи целия си залог.
При загуба на всички си пари играчът приключва играта.
Играта не може да се играе, ако играчът няма навършени 18 години.

За да започне играта, играчът трябва да въведе паролата си.

Класът, описващ играта, трябва да съдържа функция play(Player&);, която започва играта.

В кой от двата класа трябва да реализираме голямата четворка? Защо?
